# Italiensk Pizzabunn
> En stor/to små pizzaer

## Ingredienser

* 6 dl. pizzamel type "00", eller hvetemel
* 1 ts. salt
* 25 g. gjær
* 2 dl. vann
* 3 ss. olivenolje

## Oppskrift

1. Ha mel og salt i en bakebolle. Smuldre gjær i og elt inn vann og olje.
   > Tips! Bruke en kjøkkenmaskin med eltekrok
2. Elt til deigen er smidig og elastisk, 10-15 minutter.
3. Dekk til deigen med plast og la heve til dobbelt størrelse, ca. 90 minutter.
4. Ha deigen ut på et melet bord og del i emner. Rull til boller, dekk med et klede og la hvile i 30 minutter.
5. Sett ovnen på 250 grader celsius.
6. Kjevle ut tynne, runde pizzabunner. Ha på ønsket fyll, f.eks. tomatsaus og ost.
7. Stek i ovnen i 8-10 minutter.
   > Tips! Stek gjerne pizzaen på en pizzastein som du legger i ovnen slik at den varmes opp og gir ekstra bra varme.

> Tips! Lag gjerne dobbelt størrelse og rull ut mange bunner når du først er i gang. Du kan halvsteke dem og fryse til senere.
