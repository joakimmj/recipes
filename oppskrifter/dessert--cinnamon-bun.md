# Lisbeths Skillingsbolle
> Ca. 12 stk.

## Ingredienser

* 200 g. margarin
* 4 dl. melk
* 50 g. fersk gjær for søte deiger
* 2 egg
* 2 dl. sukker
* 1 ts. salt
* 1 kg. hvetemel
* 1 ts. kardemomme

### Fyll

* 100 g. smør
* 1 dl. sukker
* 2 ts. kanel

### Pynt

* 1 egg
* Perlesukker
* Melis
* Eggehvite

## Oppskrift

1. Smelt smør i en kjele, hell i melk og varm væsken til 37 grader celsius.
2. Rør ut gjæren i væsken.
3. Tilsett egg, sukker, salt, kardemomme og hvetemel.
   > Obs! Tilpass mengde hvetemel slik at deigen ikke blir for tung
4. Etter at deigen er smidig, dekk til med plast/klede og sett til heving på et lunt sted i ca. 30 min.
5. Rør sammen temperert smør, sukker og kanel.
6. Del deigen i to, trill til lange pølser og kjevle dem ut til ca. 60x30 cm. store leiver.
7. Smør på halvparten av fyllet og rull sammen til en fast pølse.
8. Skjær ca. 2 cm. tykke skiver og legg disse på en stekeplate.
9. Heves tildekket på et lunt sted i ca. 40 min.
10. Pensle lett med egg og strø over perlesukker.
11. Stekes i ovnen på midterste rille ved 220 grader celsius i ca. 10 min.
12. Avkjøles på rist.
13. Pyntes med melisglasur like før servering.
